1a Piccola specie policroma delle foreste di Picea, con carne ingiallente sui toni ocra ruggine e sporata IIIc, spore 8,5-10,5 (11) x 6,7-8,8 μm, echinulate e un po' crestate, dermatocistidi da pluri- a multisettati (cfr. Puellarinae, a spore più piccole) ->  R. sapinea
1b Carne da subimmutabile a nettamente ingrigente, sporata gialla -> 2
2a Specie nordica associata con Picea su calcare, cappello da verde oliva a giallastro, carne poco cangiante, sporata IVb, grosse spore echinulate di 10-12 (14) x 8,5-10 (11,5) μm, basidi rigorosamente bisporici (cfr. R. olivobrunnea in Sezione Integriforminae, più grossa o carnosa, a sporata IVd, spore più piccole e basidi tetrasporici) ->  R. olivina
2b Basidi tetrasporici, o altri caratteri associati ->  3
3a Specie dei boschi di pino in terreno siliceo, cappello da rosa a vinoso, ben di rado brunastro, verde, o giallino, carne poco cangiante, più spessa e compatta che nelle specie a seguire, margine pileico debolmente scanalato, sapore talvolta subpiccante, spore subglobose, in larga parte reticolato-crestate ->  R. cessans
3b Specie più fragili e policrome della precedente, largamente distribuite sotto Picea, Abies, Larix, eventualmente pini di montagna, spore più oblunghe e mediamente non così reticolate ->  4
4a Piccola specie con carne fragile, di sapore dolce o quasi, sporata verso IVb, spore ad aculei più o meno isolati -> R. nauseosa
4b Specie critica, la cui indipendenza dalla precedente non ci sembra adeguatamente provata, cappello sovente mammellonato, carne più marcatamente ingrigente?, sporata IVc o IVd, spore un po' più piccole, a creste ramificate, habitat di conifere (principalmente Larix?) -> R. laricina
