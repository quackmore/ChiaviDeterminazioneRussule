1a Sporata crema, gambo raramente pigmentato di rosso -> 2
1b Sporata ocra, gambo facilmente e talvolta per l'intera superficie pigmentato di rosso -> 3
2a Specie delle stazioni acquitrinose con betulle, pioppi o altre latifoglie igrofite, cappello brillante, dal margine lungamente scanalato-tubercolato, sporata IIb-c, carne acquosa e poco cangiante, sapore dolce o piccantino sulle lamelle immature -> R. roberti
2b Specie di latifoglie crescente nei terreni silicei asciutti, cappello finemente vellutato, carne più o meno ingrigente o ingiallente, secondo il grado di umidità ambientale, spore con lunghi aculei più o meno ricurvi, subcutis a struttura ampollacea -> R. brunneoviolacea
3a Specie nordica associata con Picea in terreni acquitrinosi, cappello vellutato di 40-120 mm, spore parzialmente reticolate (in Subsectio Integriforminae) -> R. taigarum
3b Piccole specie con cuticola liscia e brillante ->  4
4a Specie silvatica associata con betulle (o altre latifoglie igrofite?), raramente con Picea, cappello talvolta umbonato, da rosa carminio a porpora-violaceo, eventualmente in parte verde o brunastro, gambo lavato facilmente di rosa-rosso, sporata IIIb-c, grosse spore ad aculei isolati o variamente connessi ->  R. nitida
4b Minuscola specie dei saliceti di microsilva alpina, rinvenibile anche sotto Betula nana in zona boreale, cappello facilmente porpora-nerastro, lamelle spesso bordate di rosso violaceo, sporata verso IIIa-b, spore più o meno reticolato-connesse (cfr. R.heterochroa, forma non confermata del Dryas, con spore a verruche isolate, basidi bisporici e dermatocistidi plurisettati di soli 3-5 μm) ->  R. saliceticola
