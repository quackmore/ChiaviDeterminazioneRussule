1a Minuscola specie di latifoglie con cappello vellutato e finemente screpolante, di un rosa-rosso abbastanza monotono, carne soffice e fragile, che esala un odore forte ma evanescente di rosmarino, struttura della subcutis marcatamente pseudoparenchimatica -> R. minutula
1b Specie più robuste e compatte, di odore trascurabile ->  2
2a Rarissima specie dal cappello rosso vivo o rosso porpora, con cuticola adnata, opaca almeno sul contorno, carne dura all'esordio (cfr. Lepidinae, ben distinte per l'epicutis comprendente dermatocistidi autentici ma insensibili ai reattivi solfoaldeidici) -> R. lepidicolor
2b Superficie del cappello umida e brillante, di colori mediamente non così vivaci, consistenza più banale ->  3
3a Specie primaverile-estiva di latifoglie, rinvenibile anche sotto conifere, cappello da rosa a rosso vivo, raramente con un tocco di bruno rame o di arancio-albicocca, gambo bulboso, struttura della subcutis più o meno pseudoparenchimatica ->  R. velutipes
3b Rara specie poco conosciuta e non adeguatamente confermata, assimilabile a R. velutipes per il portamento e i colori, ma diversa per la subcutis filamentosa, senza articoli corti o ameboidi -> R. heteroderma
