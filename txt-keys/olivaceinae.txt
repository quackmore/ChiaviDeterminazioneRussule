1a Grossa specie del faggio, rarissima sotto Picea, cuticola eccedente il bordo anteriore delle lamelle, vellutata e con marezzature concentriche nelle forme ben tipiche, gambo sovente almeno in parte rosa pastello, l'area pigmentata tendendo a ritrarsi in una stretta cintura a ridosso delle lamelle, grandi spore di 8,5-11,2 * 8-9,2 μm, ad aculei generalmente forti più o meno isolati, non escluse forme microspore che non superano 9,8 x 8,3 μm, peli dell'epicutis assai voluminosi, formati da articoli corti e ampollacei -> R. olivacea
1b Non questi caratteri associati, statura mediamente inferiore o habitat differente, peli dell'epicutis più stretti ->  2
2a Media specie crescente sotto latifoglie su calcare, cuticola più o meno liscia, priva di marezzature concentriche, gambo bianco o lavato di rosa in basso, spore di 8,8-11,2 x 7,4-9,5 μm (forme microspore possibili), marcatamente crestato-reticolate nelle forme ben tipiche, per accidentalità a verruche in gran parte subisolate, tuttavia più arrotondate e bassamente ornate che nella specie a seguire, reazione fenolica relativamente spenta -> R. alutacea
2b Media specie di latifoglie a cuticola opaca, più o meno ruvida e concentricamente marezzata, gambo spesso ampiamente rosseggiante, spore di 7,3-10 x 6,4-8 μm, con aculei rilevati di 0,8-1 (1,2) μ^i, a creste sovente numerose e ramificate -> R. vinosobrunnea var. vinosobrunnea
2c Raccolte mediterranee della quercia, omologabili alla precedente per i caratteri macroscopici, ma con spore ben più voluminose, di circa 8-12 x 6,7-9,6 μm, ad aculei confluenti in parte per brevi catenule, creste, o linee di connesssione sottile -> R. vinosobrunnea var. perplexa
