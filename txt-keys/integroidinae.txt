1a Specie a distribuzione prevalentemente o esclusivamente nordica associate con conifere o betulle, raramente con latifoglie igrofite (pioppi, ontani, salici nani), carne spontaneamente annerente, che arrossa sui toni arancio a contatto della Formalina (Serie Vinosa) ->  2
1b Specie più meridionali associate con latifoglie o conifere, carne da poco cangiante a solo ingrigente, reazione alla Formalina debole o negativa (Serie Sericatula) ->  5
2a Cappello da rosso porpora a brunastro, al più stinto di giallo-verde nelle parti centrali -> 3
2b Cappello da puramente giallo a verde oliva -> 4
3a Specie nordica associata con diverse Betula, cappello principalmente rosso-bruno, con centro talvolta macchiato di giallo-verde ed estremo margine biancastro, sporata IIIc o IVa, spore cortamente crestate, a verruche smusse e non troppo rilevate -> R. pubescens
3b Specie delle coniferete muschiose a mirtilli, rinvenibile anche sotto Betula pubescens ssp. czerepanovii o B. nana in zona boreale, cappello porpora-bruno, con bordo violetto ed estremo margine violetto pallido, sporata verso IIIa o IIIa-b, aculei sporali alti e sottili ->  R. vinosa
4a Specie rinvenibile in stazioni più o meno acquitrinose con betulle, ontani o pioppi, cappello fondamentalmente giallo cromo (cfr. R. seperina var. luteovirens, associata con Quercus, in particolare querce sempreverdi) ->  R. claroflava
4b Russula circumpolare di betulle (B. pubescens e B. nana), con cappello verde oliva e gambo facilmente clavato, spore più voluminose e bassamente ornate che nella specie precedente, epicutis a ife primordiali più spesse, cortamente articolate e affastellate -> R. groenlandica
5a Specie rinvenibile nei terreni più o meno nudi e argillosi sotto querce o altre Cupulifere, cappello rosso cinabro in diversa misura decolorante, sporata verso IVb, forte odore di frutta-pelargonio, sapore amarescente o in parte subacre, carne che ingrigisce a umido, reazione subnulla al FeSO 4 e alla tintura di Guaiaco -> R. pseudointegra
5b Colori molto variabili, carne di odore diverso o trascurabile, reazione abitualmente positiva con tintura di Guaiaco ->  6
6a Specie del carpino, per lo meno rarissima sotto altre latifoglie, cappello assai policromo, imenoforo regolarmente conformato, senza lamellule intercalari, carne un po' ingrigente a umido, lentamente grigio-verde con FeSO4, spore ad aculei isolati, ife primordiali rarefatte, corte e sottili (cfr. R. melitodes, con odore tardivo di miele ed epicutis a struttura mista) ->  R. sericatula
6b Specie propria delle pinete asciutte su silice, cappello tipicamente umbonato (carattere ben di rado assente) con rivestimento brillante, gambo subfusiforme, sporata IVa-b, carne poco cangiante, di odore trascurabile e sapore amaro, quest'ultimo concentrato nella cuticola pileica ->  R. caerulea
