1a Sporata crema -> 2
1b Specie associata alle querce caducifoglie e sempreverdi, con sporata giallina (IVa), portamento evocante in qualche caso le Tenellae, superficie pileica umida e brillante, da giallo ocra a bruno rame, a rosa vinoso, carne vivamente ingiallente, spore subglobose, solo in parte reticolate, con verruche fino a 0,65 μm ->  R. annae
2a Specie rinvenibile sotto diversi generi di latifoglie, con cappello umido e brillante, da rosa-rosso mela a bruno-rame, o in parte albicocca, ben di rado rosso-violaceo o citrino-ocraceo pallido, carne vivamente ingiallente, sporata verso IIa o IIb, spore grandi e subsferiche, di circa 9-11 μm, con reticolo ornamentale finissimo e verruche nodali quasi invisibili in microscopia ottica ->  R. melliolens
2b Specie associata alle querce (Quercus ss.L), con cappello asciutto o finemente vellutato, di colore rosa o rosso vinoso, carne che si macchia tardivamente di bruno ruggine più che ingiallire, sporata verso IIc, spore di 7-9 x 6-7 μm, con reticolo fine ma ben visibile in microscopia ottica, incluse le verruche nodali di circa 0,3-0,4 mm, dermatocistidi insensibili alla Solfovanillina ->  R. dryophila
