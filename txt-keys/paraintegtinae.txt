1a Specie piccola o appena media crescente in stazioni asciutte sotto latifoglie o conifere, cappello bassamente mammellonato, da rosso vivo a rosso rame, a rosa vinoso, sporata ocra (IIIb), gambo talvolta macchiato di rosso alla base, carne poco cangiante, piccole spore a verruche isolate di 6,7-8,8 x 5,6-6,5 μm, dermatocistidi lunghi e sottili, mediocremente settati (cfr. R. cruentata in Subsezione Integriforminae, a dermatocistidi nudi, statura medio-grande, lamelle un po' citrine o bordate di rosso, spore subcrestate o parzialmente reticolato-connesse, habitat nelle stazioni acquitrinose a betulle o Picea) ->  R. velenovskyi
1b Sporata gialla ->  2
2a Specie carnosa e compatta associata con Quercus su calcare, particolarmente frequente sotto Q. ilex, cappello asciutto, da rosso-violaceo a brunastro, a giallo-verde, sporata IVc-d, carne che annerisce spontaneamente, arrossando con Formalina, spore verrucose a creste corte e sottili (cfr. R. rhodomarginata, eliofila e calcifuga, molto piccola, con decolorazione centrifuga del cappello e lamelle ben spaziate) ->  R. seperina
2b Specie di latifoglie con statura medio-grande, cappello puramente rosso, carne spessa e subdura, spore globose a fini verruche ipodense non sempre connesse, carne che ingrigisce a umido azzurrando rapidamente con tintura di Guaiaco, dermatocistidi cilindracei, lunghi e sottili (possibili forme a cuticola poco o niente incrostata) ->  R. tinctipes
2c Altri caratteri associati, carne poco cangiante all'aria o insensibile alla Formalina ->  3
3a Specie di conifere preferibilmente associate con Picea, colori prevalentemente bruno-rossastri, verso R. integra, ma statura mediamente più piccola, sporata da IVa a IVc, esili dermatocistidi di 3-6 (7) μm ->  4
3b Rarissima specie conosciuta per una sola stazione sotto Quercus in zona mediterranea, habitus di R. cuprea con carne fragile di sapore amaro, superficie pileica umida e brillante, ordinariamente bruno-violaceo, margine pileico scanalato-tubercolato per ampio tratto, sporata IVe, grossi e lunghi dermatocistidi unicellulari di 5-10 (12) μm -> R. picrea
4a Specie nordica, rarissima sull'arco alpino, margine pileico liscio, sporata IVc, piccole spore a verruche isolate di 6,6-8,8 x 5,8-7,2 μm, dermatocistidi filamentiformi di 2,5-6 (7) μm ->  R. integriformis
4b Specie molto rara e confusa con sapore subacre e margine pileico scanalato, sporata verso IVa, spore cortamente crestate di 9-10,5 x 7-7,5 μm, dermatocistidi larghi 3-5 (7) μm [nudi secondo Bon, incrostati nel typus revisionato da Ruotsalainen (ex verbis)] -> R. trimbachii
