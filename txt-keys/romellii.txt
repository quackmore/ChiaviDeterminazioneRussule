5a Russula del leccio con cappello da rosa a rosso-vinoso, subvellutato, carne che si macchia vivamente di giallo-bruno, FeSO4 negativo poi lentamente grigio-verde, lamelle larghe e fitte, sporata IVc, spore subglobose di 8-9,6-(10,4) x 7,2-8,2-(8,8) μm -> R. prinophila
5b Non questi caratteri associati, specie sovente più mesofile, con carne debolmente e solo localmente imbrunente, reazione normale al FeSO4 -> 6
6a Sporata da IIIc a IVb, spore da cortamente crestate a subreticolate -> 7
6b Sporata giallo carico verso IVd, al più IVc, spore con ornamentazione prevalentemente reticolata, dermatocistidi a contenuto emulsionato ->  8
7a Rarissima specie dei boschi freschi caducifogli non adeguatamente confermata a sporata IVb, spore notabilmente oblunghe di 6,5-9,4 x 5,9-7 μm, con aculei sovente alti, peli dell'epicutis più o meno attenuati o affilati -> R.pseudoromellii
7b Specie tarchiata del faggio con statura almeno media e carne subdura, superficie pileica opaca, da rosa a rosso-violaceo, sporata IIIc o IVa, epicutis di grossi peli larghi 4-7 μm -> R. curtipes
8a Rarissima specie dal cappello asciutto e un po vellutato come in certe Olivaceinae, gambo alle volte toccato di rosa-rosso, spore verso R. romellii, con epicutis di peli R. alternata lunghissimi e affilati -> R. alternata
8b Comuni specie di latifoglie con rivestimento pileico brillante nelle condizioni ordinarie, gambo mai pigmentato di rosa -> 9
9a Cappello policromo a superficie brillante, rosso-violaceo, in parte verde o giallastro etc., reazione con tintura di Guaiaco variabile, aculei sporali più rilevati che nella specie a seguire -> R. romellii
9b Cappello di un rosso abbastanza puro e più o meno saturo, biancastro nella var. albocretacea, reazione subnulla con tintura di Guaiaco, odore incostante di R. risigallina nei vecchi esemplari rammolliti, spore relativamente arrotondate e più bassamente ornate -> R. rubroalba
