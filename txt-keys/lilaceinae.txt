1a Cappello puramente rosso, al più con una tenue sfumatura carminio, gambo talvolta analogamente pigmentato (cfr. le possibili forme più o meno rosse di Lilaceinae ordinariamente versicolori, in dicot. 1b) ->  2
1b Cappello policromo, da grigiastro a bluastro, a violetto, a verde oliva, con tinte subuniformi o variegate ->  4
1c Specie associata con faggi o castagni in terreni silicei, più o meno sabbiosi, cappello da ocra ad arancio-albicocca, raramente toccato di rosa sul contorno, talvolta completamente stinto sui toni biancastri, spore subreticolate, peli dell'epicutis voluminosi e un po' clavati, di 3,5-5 (6-8) μm, lunghe ife primordiali di 4,5-6 (7) μm ->  R. roseoaurantia
2a Spore subreticolate, finemente ornate ->  3
2b Specie associata ai boschi freschi di latifoglie, principalmente di faggio, con cappello rosso ciliegia, più o meno impallidente sui toni rosa, gambo talvolta un po' macchiato di rosso, piccole spore ad aculei isolati, epicutis di peli banali, con ife primordiali sottili, spesso lungamente attenuate ->  R. emeticicolor
3a Colorazioni rosa-rosso sul cappello e quasi sempre sul gambo, epicutis di grossi peli polimorfi, con ife primordiali molto sottili, lungamente attenuate o affilate, habitat di latifoglie ->  R. zvarae var. zvarae
3b Differisce dalla precedente (3a) per la crescita nelle macchie di lecci o querce da sughero con Cistus in terreni più o meno sabbiosi, la statura piccolissima, le colorazioni pileiche rosa pastello, mai vivamente rosse, il gambo più o meno rastremato -> R. zvarae var. pusilla
3c Simile a R. zvarae, con spore identiche, ma cappello ricoperto da vistose granulazioni porpora e gambo satinato brillante, epicutis di peli più o meno cilindracei, con ife primordiali un po' più spesse e debolmente attenuate (specie non confermata, conosciuta per la sola stazione originaria d'Armorica) -> R. armoricana
4a Peli dell'epicutis cilindracei banali -> 5
4b Peli dell'epicutis voluminosi e talvolta clavati ->  8
5a Spore a verruche o aculei principalmente isolati ->  6
5b Spore in qualche misura reticolate, corpi fruttiferi minuscoli ->  7
6a Specie dei boschi freschi di latifoglie, più frequente sotto carpini in terreni argillosabbiosi, cappello da violetto-lilacino a bruno avana, raramente con sfumature giallo-verdi, gambo lavato spesso di rosa carminio, spore ad aculei più o meno alti e isolati, peli banali, lunghe ife primordiali attenuate di 3,5-6 μm -> R. lilacea var. lilacea
6b Specie molto rara e non univocamente confermata, con spore a verruche basse e isolate, ife primordiali non più larghe di 5 μm, cappello bruno-olivastro bordato di carminio nelle forme ben tipiche ->  R. lilacea var. carnicolor
7a Specie critica, conosciuta per un sol corpo fruttifero ritrovato in un ambiente di bosco fresco caducifoglio, habitus di minuscola lilacea, ma spore subreticolate e ife primordiali a estremità uguale -> R. retispora
7b Sorta di minuscola lilacea associata alle querce mediterranee sempreverdi, cappello da violetto a grigio-bluastro, o macchiato di verde, gambo più o meno tinteggiato di rosa vivo, spore subreticolate, epicutis di peli banalmente cilindracei ->  R. subazurea
8a Specie associata alle conifere di montagna, rinvenibile lungo i sentieri in terreni sabbiosi e acidi, cappello da grigio-bluastro, più o meno screziato di violetto, a verde oliva, o in parte nerastro, epicutis di enormi peli clavati larghi 4-8 (12) μm ->  R. azurea
8b Specie di media taglia, critica e non confermata, conosciuta per una sola raccolta di Scandinavia, cappello ocraceo, più biancastro in periferia, carne compatta come in R. vesca, virante a rosso Fucsia con SV sul secco, sporata Ib-IIa, spore di 7,2-9,6 x 6,3-7,2 μm, a verruche subisolate, lunghi peli di 3-5,6 (9,3) μm, attenuati e di calibro irregolare, ife primordiali attenuate di 3-5,5 (6,2) μm ->  R. einhellingeri ad inter.
